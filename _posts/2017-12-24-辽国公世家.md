---
layout: post
title: 辽国公世家
date: 2017-12-24
author: Reeds
tags: [兴怀致一]
---

辽国公史慕德`注1`者，朔方人也，神农亲子史立勋`注2`之裔。立勋徙朔方，育民百工，号有巢氏`注3`。朔方父老德之，以为王。

累八千年，至归命侯`注4`史同伦。时武王`注5`创业，同伦献城有功，赐辽国公，尽有朔方故地。至慕德，父兄为厉王所戮，乃共燕国公`注6`白乐波靖难，乐波号燕王，据京师十五年。慕德为摄政，坐垂拱之变，诬死，爵以罪除。

慕德妻史屠氏，为河中周游侯`注7`屠贺思之女，有三子，长子乐博，慕德没后自立朔方王，国舅兰太温讨之，诛于并桥`注8`；次子慕勋，不良于行，时葛怀恩`注9`乱朔方，奔杀胡口`注10`，不知所终；末子瑞光，为希恩所囚。爱德另有两女，长女名小莎，亦陷垂拱之变，次女如男`注11`出奔，或言未死也。

司圣恩者`注12`，乃慕德养子，为人少机辨，能折节于人。史屠氏见妒，自请充杀胡口以避之。累功至指挥使，驻黢城`注13`，后卒于边乱，年十七，赠若愚侯`注14`，谥武怋。

慕德有一弟，名鹰扬，为杀胡口塘骑游击`注15`，亦殁于击胡阵中。

<br>

`注1`爱（艾）德也

`注2`神农者，先民也。神农逊于轩辕而联之，正如先民与安达尔人。布兰登者，牌坊也，故名“立勋”，后文“慕勋”同之

`注3`以北境为朔方，则以“有巢”冠筑城

`注4`“降服王”

`注5`克定祸乱曰武。是之谓，坦格利安王者，非德胜，乃战胜也

`注6`辽燕一体

`注7`河间地奔流城

`注8`孪河城

`注9`以“希恩”为“怀恩”，正如五代诸胡，名与实悖，史家笔法也

`注10`长城也

`注11`艾莉亚者，有男子气之女子

`注12`John即Johanna，神宠者

`注13`状其色，兼言其险

`注14`cause he knew nothing

`注15`塘兵乃阵前游弋之属，游击者，偏将军也





